פרטים כגון שמות, כתובות, מספרי טלפון ומקומות ההצבעה של מיליוני אזרחים נחשפו במסגרת פרצת אבטחה במאגר המידע שקמפיין הבחירות של ש"ס משתמש בו – כך פורסם הבוקר (א') בפודקאסט סייברסייבר של עידו קינן ונעם רותם. בנוסף, צוין, נחשף מידע על קשרי נישואים של המצביע.ה הפוטנציאלי.ת ועל ילדים בגירים של בני הזוג.
מערכת ניהול הבחירות של ש"ס כוללת מאגר מידע רחב היקף על כלל בעלי זכות ההצבעה בבחירות. האקר שפנה לפודקאסט טען שהוא הצליח למצוא פרצה במערכת. ארכיטקט התוכנה רן בר זיק אימת את הממצאים, ומצא כי מדובר בחולשת אבטחה ותיקה לבדיקת שגיאות במערכות אונליין (Debugger), שמאפשרת כניסה אל המערכת באמצעות כלי ששמו הוא דפדפן. בטור שכתב בדה מרקר ציין בר זיק כי מה שדרוש כדי לפרוץ למערכת הוא ידע טכני מינימלי. הפריצה נעשית באמצעות מניפולציה פשוטה בשורת ה-URL.
המערכת, שהוקמה על ידי חברה חיצונית וש"ס תחזקה אותה, מאפשרת לאנשי הקמפיין לפנות למצביעים פוטנציאליים, לנסות לשכנע אותם להצביע לש"ס ולתמרץ אותם להגיע אל הקלפי. ביום הבחירות, היא מאפשרת למשתמשים לעקוב אחרי אחוזי ההצבעה.
מרבית המשתמשים יכולים לראות רק את המידע על בעלי זכות הצבעה מהערים ומהרשויות המקומיות שהם פועלים בתחומן, אולם מנהל המערכת יכול לראות את כל המידע, נכתב.
כלל המפלגות המתמודדות מקבלות בתחילת מערכת הבחירות את פנקס הבוחרים, שכולל כמה פרטים מוגבלים של בעלי זכות ההצבעה, כולל שם ותעודת זהות. אלא שיש מפלגות שלא מסתפקות בזה והתקינו אפליקציות שמאפשרות לקבל מידע רב יותר על הבוחרים
אחת מהן היא אלקטור – מערכת שפותחה על ידי חברה מאשקלון בשם זה, שמתממשקת לרשתות החברתיות ומשתמשת בצ'טבוטים על מנת ליצור מאגר מצביעים פוטנציאליים
